---
permalink: /chisiamo/
title: "Chi siamo"
---
Officine Robotiche è un gruppo di **amici**, sparsi qua e la per il globo, con la passione per la Robotica, ma non solo.

## Come nasce Officine Robotiche?

Officine Robotiche nasce come sito personale del nostro amico Ivan, come raccoglitore dei suoi progetti robotici. Dopo anni di Robotica e collaborazione con i vari gruppi Italiani, Ivan decide di dedicarsi ad altro e lascia per un breve periodo di tempo il sito in balia dello spam.

Non passa molto tempo che Raffaello ne raccoglie il testimone, e fa di Officine Robotiche il suo sito personale, riportando articoli di notevole interesse per gli appassionati, impegnandosi oltre che nella sua carriera universitaria a diffondere le sue conoscenze tecniche.

Nel frattempo il goliardico gruppo di robottari dell’ARRM, comincia a lavorare sempre più coeso su progetti comuni, fino a giungere all’idea di organizzare un evento Robotico Amatoriale a cui invitare tutti gli amici e non solo. E’ in questo frangente che nasce l’idea di utilizzare il nome Officine Robotiche, per identificare questo nuovo gruppo che si va a formare, e che riunisce oltre ai componenti storici dell’ARRM altri partecipanti attivi ai forum Roboteck e Roboitalia. In pochi mesi questo manipolo di uomini sparsi per lo stivale, sfruttando le nuove tecnologie riesce a mettere in piedi una manifestazione con più di venti Robot esposti e ben sette workshop sul tema della Robotica.

Nel 2014 dopo la prima partecipazione attiva al Maker Faire di Roma, sono partiti diversi progetti come il rinnovamento del sito che diventa quello del gruppo (il sito di Raffaello è ancora disponibile con tutti i suoi contenuti), alcuni di noi hanno preso a lavorare duramente sulla scheda µNav e tutto quello che ci sarà intorno, ma non è l’unico progetto in lavorazione.

Il 2015 è l’anno della svolta, l’impegno di tutti è grande nell’organizzare il secondo evento di Officine Robotiche, che vede un incremento dei partecipanti, degli espositori, ma anche del pubblico che viene a trovarci, curioso di conoscere qualcosa in più su questo fantastico mondo.
In questo anno, alcuni di noi prendono anche il volo, supportati da NVIDIA (si quelli famosi per le schede grafiche), per portare in mostra le loro creazioni Robotiche.
La partecipazione al Maker Faire non è più singola, ma del Team Officine Robotiche, con nuovi amici e i loro progetti, che sono entrati a far parte del gruppo.
In questi giorni nasce Officine Robotiche come Associazione di Promozione Sociale, il cui scopo dichiarato è quello di diffondere la conoscenza della tecnologia usando la Robotica come tema centrale.

...

Di comune accordo abbiamo deciso di tornare a essere quel gruppo di amici che eravamo sempre stati e Officine Robotiche continua a vivere come una sorta di "brand", come un progetto all'interno di AssoInnovazione.it che ne coprira gli aspetti istituzionali!
